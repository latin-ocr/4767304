16

Ill.
x
7. Non soror, Assyrios cineri quae dedat odores.

Cur dedi odores dictum est‘? Nec usitatum in hac re uocabulum nee cur magis pla-
cuerit poetae quam reddere, quod proprie eorum est, qui debita soluunt, facile demonstraueris.
Itaque factum, ut uariis emendationibus loeus tentaretur aliis reddat, aliis condat, aliis denique
fundat conicientibus. (Cfr. Huschkii ad h. l. annotationem.) Verumtamen mutare ego non
ausim. Nam fortasse eam uerbi uim percipi uoluit poeta, ut largiter atque prodige ob
pietatem sororssodores quamuis pretiosos pulueri et umbrae effundere uideretur (preisgeben,
hingeben, opsern). Iam uero illud dubitari non potest, quod genus parentalium donorum
significetur. Etenim quum ter omnino liquores odoratos et unguenta Syriaca consanguinei

spargere soliti sint mortuorum in honorem, primum in rogum exstructum, priusquam corpore
imposito succenderetur, ut legimus apud Stat. silu. ΙΙ, 1, 157 sqq.

Quid eqo exsequias et prodiqa flammis
Dona loquar? —
Quod Cilicum flores, quod munera yramim's Indi,
Quodque Arabes Phariique Palaestinique liquores
Arsurum lauere comam?

deinde cremato corpore et collectis ossibus una eum cinere in urnam, ut apparet ex Ouid.
Trist. ΙΙΙ, 3, 69 sq.

Atque ea (ossa) cum soliis et amomi puluere misce
Inque suburbano condita pone solo,

(lenique condita urna in turibula et myrothecia eo ipso consilio interiori in sepulcro disposita,
ut qui uisitarent monumentum, suffimenta eo darent, cuius rei et poetarum loci, ut Tib. III,

2, 23 sqq.

Illic (in marmoreo sepulcro) quas' mittit diues Panchaia merces
Eoique Arabes pinquis et Assyria,

Et nostri memores lacrimae fundantur eodem.-
Sic eqo componi uersus in ossa uelim,

Prop. IV, 15, 23 sq.

Afferet haec (Cynthia) unquenta mihi sertisque sepulcrum
ornabit custos ad mea busta sedens

et ipsa illa uasa unguentaria testimonio sunt} quae multa in ueteribus sepulcris reperta ex-
stant (cfr. Marqu. antiqu. Roman. V, 1, p. 369) — his tribus suffiendi generibus constitutis
ad tertium eorum huno locum pertinere liquet. Quoniam enim matri priora exsequiarum
officia attributa sunt, ossilegii dico (u. 5. o'), altera eaque in longius tempus explenda, qui-
bus non minus quam illis obligatos se putabant ueteres, reete procedente re sorori mandan-
tur, ut nonnumquam, maxime feriis denicalibus et diebus parentalibus, ad sepulcrum donis
et lacrimis amissi fratris memoriam recolat. Quod si recte exposui, Dissenii, Huschkii‚
aliorum opiniones cedant oportet.


De Albii Tibulli tribus primis carminibus disputatio,

Tibulli carmina commentariis instructa quum apud Weidmannos emittere consti-
tuissem, huiusce libelli conscribendi officio imposito si mei de Tibullo iudicii specimen ita
ederem, ut locos quosdam aut emendatione mutandos aut noua intelpretatione defendendos
accuratius pertractarem, nec oblatam chartam perdere nec proposito maiori operi quicquam
detrahere mihi uidebar. Nam in illo, ut maxime iuuentutis litterarum studiosae necessitatibus
·subueniet, eiusmodi disputationibus criticis et exegeticis uix erit locus. Elegi autem, de
quibus hic dissererem, primas tres elegias. Quaeres: cur has potissimum? Quia primae sunt.
Indicare enim uolebam non selecta singula carmina, ut assolet, sed omnia pari cura exami-
nata et interpretata noua editione propositurum me 0880. Itaque aut omnia hoc 1000, id quod
fieri non poterat, aut prima quaeque, ut feci, debebam persequi. In quibus quaecumque
nouare ausus sum, quamuis uera aut uerisimilia esse persuasum habeam, tamen non ita
meorum inuentorum admirator sum, ut ea pro lectionibus adhuc probatis in ipso libro sup-
positurus sim3 sed asterisco tantum aut diuersis typis notato quoque loco suspicioso, quid
aliud sentiam, infra memorabo. Tota autem censura mea Luciani Miilleri egregia opera
ita nititur, ut quam uiam ille muniuit, ea procedenti mihi raro declinandi necessitas, siue magis
placet ius esse uisum sit.

I.

Primum carmen Alfr. Schoenius (uid. theses adiectas ad quaest. Hieronym. capita
sel. ed. Berol. 1864) librariorum neglegentia e duobus conflatum suspicans ita dirimit, ut
uersu 35 Hic eqo pastoremque meum alterius initium statuat. Hoc aut fallor aut nondum usquam
uir doctissimus quibus argumentis putaret comprobandum edidit, si quidem comprobari posse
etiamnunc credit. Ego uero ut ab hac dirimendi ratione prorsus abhorreo, ita illud obser·
uandum arbitror propinquo loco' incisam singularem 111 modum esse orationem totumque carmen
bipartito compositum. Vide enim uersu 41 ad easdem, unde orsus est, sententias redire
poetam, ad diuitiarum contemptionem securaeque et otiosae paupertatis desiderium, quin
etiam ipso uerbo assimulatos esse hos locos: non eqo diuitias — diuitias alius. Porro mitte pau-

1

